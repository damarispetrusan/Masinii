Ford Fiesta este o mașină supermini cu tracțiune pe față concepută de Ford Europa, o filială a Ford Motor Company, și produsă în Europa, Brazilia, Argentina, Mexic, Venezuela, China, India și Africa de Sud. Modelul este comercializat în întreaga lume, inclusiv în Japonia, Australia și continentul american.

Fiesta este unul dintre cele mai comercializate modele ale Ford, cu peste 12 milioane de unități vândute începând cu 1976.[1] Din 2010, a șasea generație Fiesta (Mark VI)[1] este disponibilă și în Statele Unite (din ianuarie) și Canada (din martie) — primul Fiesta comercializat în America de Nord după anii 1978–80.
